120 SALLUSTII

Quasi par in oppido festinatio et ingens terror erat,
ne ex latere nova munimenta madore infirmarentur: nam
moenia oppidi stagnabant, redundantibus cloacis adverso
aestu maris. Non. in Mador.

Equis et armis decoribus cultus. Priscianus, lib. vi.

Dedecores inultique terga ab hostibus caedebantur. Id.

Contra ille calvi ratus quaerebant, num somnio thesau-
rus portenderetur. Idem, lib. viii. Non. in calvitur.

Parte consumpta, reliqua cadaverum ad diuturnitatem

usus fallerent. Prisc. l. x.

'Epistola Cn. Pompeii ad Senatum.

Si advorsus vos, patriamque et deos penates, totiens
labores et pericula suscepissem, quotiens ἐι prima ado-
lescentia, ductu meo, scelestissumi hostes fusi, et vobis
salus quaesita est; nihil amplius in absentem me statuis-
setis, quam adhuc agitis, P. C.; quem, contra aetatem
projectum ad bellum saevissumum, cum exercitu optume
merito, quantum est in vobis, fame, miserruma omnium
morte, confecistis. Hac in spe populus Romanus liberos
suos ad bellum misit? Haec sunt praemia pro vulneribus,
et totiens ob rempublicam fuso sanguine? Fessus scri-
bundo, mittundoque legatos, omnis opis et spes privatas
meas consumpsi: ciim interim εὶ vobis per triennium vix
annuus sumtus datus est. Per deos immortalis! utriun
censetis, me vicem aerarii praestare, an exercitum sine
frumento et stipendio hahere posse? Equidem fateor me
ad hoc bellum majore studio quam consilio profectum:
quippe qui, nomine modo imperii ἐι vobis accepto, diebus
quadraginta exercitum paravi3 hostisque, in cervicibus
jam Italiae agentis, ab Alpibus in Hispaniam summovi.
Per eas iter aliud, atque Hannibal, nobis opportunius
patefeci. Recepi Galliam, Pyrenaeum, Laletaniam,
Ilergetum: et primum impetum Sertorii victoris, novis
quidem militibus, et multo paucioribus, sustinui: bye—
memque in castris inter saevissumos hostis, non per
oppida, neque ex ambitione mea, egi. Quid dein proelia,
aut expeditiones hybernas, oppida excisa, aut recepta,
enumerem ! quando res plus valent quam verba. Castra

hostium apud. Sucronem capta, et proelium apud flumen

