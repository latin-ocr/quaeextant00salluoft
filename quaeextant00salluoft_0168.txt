146 AD C. CAESAREM

victi cives sunt. Inter has difficultates evadendum est
tibi3 atque in posterum firmanda respublica, non armis
modo, neque adversum hostes, sed, quod multo majus
multoque asperius est, bonis pacis artibus. Ergo omnes
magna mediocrique sapientia res huc vocat: quae quisque
optuma potest, uti dicat. At mihi sic videtur: quali-
cumque modo tu victoriam composueris, ita alia omnia
futura. Sed jam, quo melius faciliusque constituas, pau-
cis, quae me animus monet, accipe. Bellum tibi fuit,
Imperator, cum homine claro, magnis opibus, avido
potentiae, majore fortuna quam sapientia: quem secuti
sunt pauci, per suam injuriam tibi inimici: item quos
affinitas, aut alia necessitudo, traxit. Nam particeps do-
minationis neque fuit quisquam; neque, si pati potuisset,
orbis terrarum bello concussus foret. Caetera multitudo
vulgi, more magis quam judicio, post alius alium, quasi
prudentiorem, secuti. Per idem tempus maledictis ini-
quorum occupandae reipublicae in spem adducti homines,
quibus omnia probro ac luxuria polluta erant, concurrere
in castra tua: et aperte quietis mortem, rapinas, postremo
omnia, quae corruptus animus jubebat, minitari. Ex
quis magna pars, ubi neque creditum condonare, neque
te civibus, sicuti hostibus, uti vident, defluxere: pauci
restitere, quibus majus otium in castris, quam Romae,
futurum erat: tunta vis creditorum impendebat. Sed ob
easdem causas immane dictu est, quanti et quam multi
mortales postea ad Pompeium discesserint: eoque, per
omne tempus belli, quasi sacro atque inspoliato fano debi-
tores usi. Igitur, quoniam tibi victori de bello atque pace
agitandum est: hoc uti civiliter deponaS, issa ut quam
justissuma et diuturna sit: de te ipso primum, quia com-
positurus es, quod optumum factu est, existuma. Equidem
ego cuncta imperia crudelia, magis acerba, quam diuturna,
arbitron neque quemquam a multis metuendum esse,
quin ad eum ex multis formido recidat; eam vitam bellum
aeternum atque anceps gerere: quoniam neque adversus,
neque ab tergo, aut lateribus, tutus sis 3 semper in periculo
aut metu agites. Contra, qui benignitate et clementia.
imperium temperavere, his laeta et candida omnia visa;
etiam hostes aequiores, quam aliis cives. An qui me his
dictis corruptorem victoriae tuae, nimisque in victos bona

