62 SALLUSTII

fuerat, dilacerata. Caeterum nobilitas factione magis
pollebat: plebis vis, soluta atque in multitudinem di-
spersa, minus poterat. Paucorum arbitrio belli domique
agitabatur: penes eosdem aerarium, provinciae, magis-
tratus, gloriae, triumphique erant: populus militia at-
que inopia urgebatur; praedas bellicas imperatores cum
paucis diripiebant. Interea parentes, aut parvi liberi
militum, uti quisque potentiori confinis erat, sedibus pel--
lebantur. Ita cuni potentia avaritia sine modo modes·
tiaque invadere, polluere, et vastare omnia; nihil pensi,
neque sancti habere, quoad semet ipse praecipitavit. Nam,
ubi primum ex nobilitate reperti sunt, quiveram gloriam
injustae potentiae anteponerent, moveri civitas, et dis-
sensio civilis, quasi permixtio terrae, oriri coepit. Nam
postquam Tiberius et Caius Gracchus, quorum majores
Punico atque aliis bellis multum reipublicae addiderant.
vindicare plebem in libertatem et paucorum scelera pa-
tefacere coepere3 nobilitas noxia, atque θὸ perculsa,
modo per socios et nomen Latinum, interdum per equites
Romanos, quos spes societatis a plebe dimoverat. Grac-
chorum actionibus obviam ierat 3 et primo Tiberium, dein
paucos post annos eadem ingredientem Caium, tribunum
plebis, alterum triumvirum, coloniis deducendis, Cum M.
Fulvio Flacco, ferro necaverat. Et sane Gracchis, cu-
pidine victoriae, haud satis animus moderatus fuit. Sed
bono vinci satius est, quam malo more injuriam vincere.
Igitur ea victoria nobilitas ex lubidine sua usa, mortalis
Α multos ferro aut fuga exstinxit3 plusque in reliquum sibi
timoris, quarn potentiae, addidit: quae res plerumque
magnas civitates pessumdedit, dum alteri alteros vincere
quovis modo et victos acerbius ulcisci volunt. Sed de
studiis partium, et omnibus civitatis moribus, si singil-
latim, aut pro magnitudine, parem disserere, tempus,
quam res, maturius deseret. Quamobrem ad inceptum
redeo.

Post Auli foedus, exercitusque nostri fugam foedam,
Metellus et Silanus, consules designati, provincias inter
se partiverant: Metelloque Numidia evenerat, acri viro,
et, quamquam advorso populi partibus, fama tamen
aequabili et inviolata. Is, ubi primum magistratum in-
gressus est, alia omnia sibi cum collega communia ratus,

