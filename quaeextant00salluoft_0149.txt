HISTORIARUM FRAGMENTA. 127

Epistola Reyis Miglridatis scripta ad Reyem
rsacem.

REX MITHRIDATES REG! ARSACI S.

Omnes, qui secundis rebus suis ad belli societatem oran-
tur, considerare debent, liceatne tum pacem agere. Dein
quod quaeritur, satisne pium, tutum, gloriosum. an inde-
corum sit. Tibi, si perpetua pace frui liceret, nisi hostes
opportuni et scelestissumi, egregia sama, si Romanos op-
presseris, futura est. Neque petere audeam societatem3
et frustra mala mea cum tuis bonis misceri sperem : atque

ea, quae te morari posse videntur, ira in Tigranem recentis ἱ

belii et meae res parum prosperae, si vera aestumare
voles, maxume hortabuntur. Ille enim obnoxius, qualem
tu voles, societatem accipiet: mihi fortuna, multis rebus
ereptis, usum dedit bene suadendi3 et, quod florentibus
optabile est, ego non validissumus praebeo exemplum,
quo recitus tua componas Namque Romanis, cum na-
tionibus, populis, regibus cunctis, una (et ea vetus) causa
bellandi est, cupido profunda imperii et divitiarum; qua
primum cum rege Macedonum Philippo bellum sumpsere 3
dum a Carthaginiensibus premebantur, amicitiam simu-
lantes, ei subvenientem Antiochum concessione Asiae per
dolum avertere: ac mox, tractato Philippo, Antiochus
omni cis Taurum agro et decem millibus talentorum spo-
liatus est. Persen deinde Philippi filium, post multa et
varia certamina, apud Samothracas deos acceptum in
fidem, callidi, et repertores perfidiae, quia pacto vitam
dederant, insomniis occidere. Eumenem, cujus amicitiam
gloriose ostentant, initio prodidere Antiocho, pacis mer-
cedem. Post, Attalum custodem agri captivi sumtibus
et contumeliis ex rege miserrumum servorum effecere3
simulatoque impio testamento, filium ejus Aristonicum,
quia patrium regnum petiverat, hostium more per trium-
phum duxere. Asia ab ipsis obsessa est. Postremo,
totam Bithyniam, Nicomede mortuo, diripuere, cum
filius Nusae, quam reginam appellaverant, genitus haud
dubie esset. Nam quid ego me appellem? quem dis-
junctum undique regnis et tetrarchiis ab imperio eorum,
quia fama erat divitem neque serviturum esse, per Nico·-

