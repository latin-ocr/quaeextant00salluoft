HISTORIARUM FRAGMENTA. 123

santibus vobis, circumventus erat: tamen prius illi invi-
diam metuere, quaim vos injuriae pertaesum est, Quod
ego nequeo satis mirari, Quirites: nam spem frustra
fuisse intellexistis. Sulla mortuo, qui scelestum impo-
suerat servitium, finem mali credebatis. Ortus est longe
saevior Catulus. Tumultus intercessit, Bruto et AEmilio
Mamerco coss.; dein C. Curio ad exitium usque insontis
tribuni dominatus est. Lucullus superiore anno quantis
animis ierit in L. Quinctium, vidistis: quantae denique
nunc mihi turbae concitantur! quae profecto incassum
agerentur, si prius, quam vos serviundi finem, 1111 domi-
nationis facturi erant: praesertim cum his civilibus armis
dicta alia, sed certatum utrimque de dominatione in vobis
sit. Itaque caetera ex licentia, aut odio, aut avaritia, in ⁷
tempus arsere. Permansit una res modo, quae utrimque
quaesita est, et erepta in posterum3 vis tribunicia, telum
a majoribus libertati paratum. Quod ego vos moneo,
quaesoque, ut animadvertatis3 neu, nomina rerum ad ig-
naviam mutantes, otium pro servitio appelletis: quo jam
ipso frui, si vera et honesta flagitium superaverit, non est
conditio: fuisset, si omnino quiessetis. Nunc animum
advortite: et, nisi viceritis, quoniam omnis injuria gra-
vitate tutior est, artius habebunt. Quid censes igitur?
aliquis vestrum subjecerit. Primum omnium, omitten-
dum morem hunc quem agitis3 impigrae linguae, animi
ignavi, non ultra concionis locum memores libertatis,
Dein, (ne vos ad virilia illa vocem, quo, tribunis plebei
mandando patricium magistratum, libera ab auctoribus
patriciis suffragia majores vestri paravere) cum vis om-
nis, Quirites, in vobis sit, uti, quae jussa nunc pro aliis
toleratis, pro vobis agere aut non agere certe possitiS.
Jovem aut alium quem deum consultorem exspectatis?
Magna illa consulum imperia et patrum decreta vos exse-
quendo rata efficitis, Quirites; ultroque licentiam in vos
auctum atque adjutum properatis Neque ego vos ul-
tum injurias hortor: magis uti requiem capiatis: neque
discordias, ut illi criminantur3 sed, earum finem volens,
jure gentium, res repeto: et, si pertinaciter retine-
bunt, non arma, neque secessionem, tantummode> ne
amplius sanguinem vestrum praebeatis, censeo. Gerant
habeantque suo modo imperia, quaerant triumphos: Mi-

