BELLUM CATILINARIUM. 7

qui videre, nemini credibilia sunt; a privatis compluribus
subversos montes, maria constrata esse? quibus ludibrio
mihi videntur fuisse divitiae: quippe, quas honeste habere
licebat, per turpitudinem abuti properabant. Sed lubido
stupri, ganeae, caeterique cultfis, non minor incesserat.
Viri pati muliebria3 mulieres pudicitiam in propatulo
habere3 vescendi causa, terra marique omnia exquirere3
dormire prius, quam somni cupido esset: non famem
aut sitim, neque frigus, neque lassitudinem opperiri,
sed ea omnia luxu ante capere. Haec juventutem, ubi
familiares opes defecerant, facinora incendebant3 animus,
imbutus malis artibus, haud facile lubidinibus carebat:
εὸ profusius omnibus modis quaestui atque sumptui dedi-
tus erat.

In tanta tamque corrupta civitate Catilina, id quod factu
facillimum erat, omnium flagitiosorum atque facinorosorum
circum se, tamquam stipatorum, catervas habebat. Nam
quicumque impudicuS, adulter, ganeo, manu, ventre,
pene, bona patria laceraverat, quique alienum aes grande
conflaverat, quo flagitium aut facinus redimeret; praeterea,
omnes undique parricidae, sacrilegi, convicti judiciis, aut
pro factis judicium timentes; ad hoc, quos manus atque
lingua perjurio et sanguine civili alebat3 postremo, omnes
quos flagitium, egestas, conscius animus exagitabat, hi
Catilinae proxumi familiaresque erant. Quod si quis, etiam
εὶ culpa vacuus, in amicitiam ejus inciderat3 quotidiano
usu atque illecebris facile par similisque caeteris efficie-
batur. sed maxume adolescentium familiaritates appete-
bat. Eorum animi molles, et aetate fluxi, dolis haud diffi-
culter capiebantur. Nam, uti cujusque studium ex aetate
flagrabat, aliis scorta praebere, aliis canes atque equos
mercari: postremo, neque sumptui neque modestiae suae
parcere, dum illos obnoxios fidosque sibi faceret. Scio
fuisse nonnullos, qui ita existumarent, juventutem, quae
domum Catilinae frequentabat, parum honeste pudicitiam
habuisse3 sed ex aliis rebus magis quam quod cuiquam id
compertum foret, haec fama valebat. Jamprimum ado-
lescens Catilina multa nefanda stupra fecerat, cum virgine
nobili, cum sacerdote Vestae, et alia hujuscemodi contra

jus fasque3 postremo, captus amore Aureliae Orestillae,

