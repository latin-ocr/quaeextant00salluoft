166 DECLAMATlO IN SA LLUSTIUM.

quantum potuit aut fide nominum transjici aut in naves
contrudi. Tantum, inquam, P. C„ exhausit, quantum
voluit. Ne causam diceret, sestertio duodecies cum Cae-
sare paciscitur. Quod si quippiam eorum falsum est:

hic palam refelle, unde tu, qui modo ne paternam quidem
domum redimere potueris, repente, tamquam somnio bea-
tus, hortos pretiosissimos, villam Tiburti C. Caesaris,
reliquas possessiones paraveris? Neque piguit quaerere,
cur ego P. Crassi domum emissem3 cum tu veteris villae
dominus sis, cujus paulo ante fuerat Caesar'? Modo, in·
quam, patrimonio non comeso, sed devorat03 quibus ra-
tionibus repente factus es tam affluens, et tam beatus?
Nam quis te faceret haeredem, quem ne amicum quidem
suum satis honestum quisquam sib ducit, nisi similis, ac
par tui? At hercule egregia facta majorum tuorum te
extollunt3 quorum sive tu es similis, Sive illi tui, nihil
ad omnium scelus ac nequitiam addi potest. Verum, ut
opinor, honores tui te faciunt insolentem. Tu, Crispe
Sallusti, tantidem putas esse bis senatorem, et bis quaes-
torem fieri, quanti bis consularem, et bis triumphalem?
Carere debet omni vitio, qui in alterum paratus est di-
cere. Is demum maledicit, quinon potest verum ab al-
tero audire. Sed tu, omnium mensarum assecla, omnium
cubiculorum in aetate pellex, et idem postea adulter, om-
nis ordinis turpitudo es, et civilis belli memoria. Quid
enim gravius pati potuimus, quam quod te incolumem in
hoc ordine videamus? Desine bonos petulantissima con-
sectari lingua ; desine morbo procacitatis isto uti: desine
unumquemque moribus tuis aestimare : his moribus ami-
cum tibi facere non potes, videris velle inimicum habere.
Finem dicendi faciam, P. C. Saepe enim vidj gravius
offendere animos auditorum eos, qui aliena flagitia aperte
dixerunt, quam eos qui commiserunt. Mihi quidem ratio
habenda est, non quid Sallustius merito debeat audire3 sed
ut ea dicam, si quel ego honeste effari possum.

