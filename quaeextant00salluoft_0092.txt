70 SALLUSTII

Jugurtham, magnificum ex Auli socordia, spem salutis in
solitudine aut fuga, coiigisset habere. Itaque senatus,
ob ea feliciter acta, diis immortalibus supplicia decernere:
civitas trepida antea, et sollicita de belli eventu, laeta
agere: de Metello fama praeclara esse. Igitur εό inten-
tior ad victoriam niti3 omnibus modis festinare: cavere
tamen necubi hosti opportunus fieret3 meminisse, post
gloriam invidiam sequi. Ita, quo clarior, eo magis
anxius erat: neque, post insidias jugurthae, effuso ex--
ercitu praedari: ubi frumento, aut pabulo opus erat, co-
hortes cum omni equitatu praesidium agitabant3 exercitus
partem ipse, reliquos Marius, ducebat. Sed igni magis,
quam praeda, ager vastabatur. Duobus locis haud longe
inter se castra faciebant. Ub vi opus erat, cuncti ad-
eraut: caeterum, quo fuga atque formido latius cresce-
rent, divorsi agebant. Eo tempore Jugurtha per collis
sequi; tempus aut locum pugnae quaerere: qua venturum
hostem audierat, pabulum et aquarum fontis, quorum pe-
nuria erat, corrumpere: modo se Metello, interdum Ma-
rio, ostendere ; postremos in agmine tentare, ac statim in
collis regredi: rursus aliis, post aliis, minitari: neque
proelium facere, neque otium pati3 tantummodo hostem
ab incepto retinere. Romanus imperator, ubi se dolis
fatigari videt3 neque ab hoste copiam pugnandi fieri3
urbem magnam, et in ea parte, qua sita erat, arcem regni,
nomine Zamam, statuit oppugnare3 ratus, id quod nego-
tium poscebat, Jugurtham laborantibus, suis auxilio ven-
turum, ibique proelium fore. At ille, quae parabantur,
ἐι perfugis edoctus, magnis itineribus Metellum antevenit:
oppidanos hortatur, moenia defendant, additis auxilio
perfugis: quod genus ex copiis regis, quia fallere nequi-
bant, firmissumum erat: praeterea pollicetur, in tempore
semet cum exercitu affore. Ita compositis rebus, in loca
quam maxume occulta discedit3 ac paulo post cognoscit,
Marium ex itinere frumentatum cum paucis cohortibus Sic-
cam missum: quod oppidum primum omnium post malam
pugnam ab rege defecerat. Εὸ cum delectis equitibus
noctu pergit, et, jam egredientibus Romanis, in porta
pugnam sacit: simui magna voce Siccenses hortatur, uti
cohortos ab tergo circumveniant: fortunam illis praeclari
facinoris casum dare, si id fecerint, postea sese in regno,

