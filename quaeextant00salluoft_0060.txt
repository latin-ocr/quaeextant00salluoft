38 SALLUSTII

ad virtutem accendi: scilicet, non ceram illam, neque
figuram, tantam vim in sese habere3 sed memoria rerum
gestarum eam flammam egregiis viris in pectore crescere,
neque prius sedari, quam virtus eorum famam atque glo-
riam adaequaverit. At contra, quis est omnium his mo-
ribus, quin divitiis et sumptibus, non probitate neque
industria, cum majoribus suis contendat? Etiam homines
novi, qui antea per virtutem soliti erant nobilitatem an-
tevenire, furtim et per latrocinia potius, quam bonis ar-
tibus, ad imperia et honores nituntur. Proinde quasi
praetura et consulatus, atque alia omnia hujuscemodi
per se ipsa clara et magnifica sint, ac non perinde ha-
beantur, ut eorum, qui ea sustinent, virtus est. Verum
ego liberius altiusque processi, dum me civitatis morum
piget taedetque. Nunc ad inceptum redeo.

Bellum scripturus sum, quod populus Romanus eum
Jugurthzt rege Numidarum gessit: primiim, quia magnum
et atrOX, variaque victoria fuit: dein, quia tum primum
superbiae nobilitatis obviam itum est. Quae contentio
divina et humana cuncta permiscuit, eoque vecordiae pro-
cessit, uti studiis civilibus bellum atque vastitas Italiae
finem facerent. Sed prius, quam hujuscemodi rei initium
expedio, pauca supr& repetam3 quo ad cognoscendum,
omnia illustria magis, magisque in aperto, sint. Bello
Punico secundo, quo dux Carthaginiensium Hannibal,
post magnitudinem nominis Romani, Italiae opes max-
ume attriverat3 Masinissa rex Numidarum, in amicitiam
receptus εὶ Ρ. Scipione, cui postea Africano cognomen ex
virtute fuit, multa et praeclara rei militaris facinora fece-
rat: ob quae, victis Carthaginiensibus, et capto Syphace,
cujus in Africa magnum atque late impetum valuit po-
pulus Romanus quascumque urbis et agros manu ceperat,
regi dono dedit. Igitur amicitia Masinissae bona atque
honesta nobis permansit: imperii vitaeque ejus finis idem
suit. Dein Micipsa filius regnum solus obtinuit, Manas-
tabale et Gulussa fratribus morbo absumptis. Is Ather-·
halem et Hiempsalem ex sese genuit: ,Iugurthamque filium
Manastabalis fratris, quem Masinissa, quod ortus ex con-
cubina erat, privatum reliquerat, eodem cultu, quo libe·
ros suos, domi habuit. Qui ubi primum adolevit, pollens
viribus, decora facie, sed multo maxume ingenio validus,

 

