150 AD C. CAESAREM

EPISTOLA ΙΙ.

AD e. cAEsAREM.

SCIO ego, quam difficile atque asperum factu sit, con-
silium dare regi aut imperatori3 postremo cuiquam
mortali, cujus opes in excelso sunt: quippe cum et illis
consultorum copiae adsint; neque de futuro quisquam
satis callidus, satisque prudens sit, Quia etiam saepe
prava magis, quam bona, consilia prospere eveniunt:
quia plerasque res fortuna ex lubidine sua agitat. Sed
mihi studium fuit, adolescentulo, rempublicam capessere;
atque in ea cognoscenda multam magnamque curam habui:
non ita, uti magistratum mode caperem, quem multi malis
artibus adepti erant 3 sed etiam, uti rempublicam domi
militiaeque, quantumque armis, viris, opulentia posset,
cognitum haberem. ltaque mihi, multa cum animo agi-
tanti, consilium fuit, famam modestiamque meam post
tuam dignitatem habere, et cujus rei lubet periculum fa-
cere, dum quid tibi ex eo gloriae accideret. quue non
temere, aut ex fortuna tua, decrevi; sed quia in te,
praeter caeteras, artem unam egregie mirabilem comperi,
semper tibi majorem in adversis, quam in secundis, rebus
animum esse. Sed, per deos immortales, illa res clarior
est, quod et prius defessi sint homines laudando atque ad-
mirando munificentiam tuam, quam tu faciendo quae glori&
digna essent. Equidem mihi decretum est, nihil tam ex
alto reperiri posse, quod non cogitanti tibi in promptu
sit. Neque ego, quae visa sunt, de republica tibi scripsi,
quia mihi consilium atque ingenium meum amplius aequo
probaretur: sed inter labores militiae, interque proelia,
victorias, imperium, statui admonendum te de negotiis
urbanis. Namque tibi si id modo in pectore consilii est,

