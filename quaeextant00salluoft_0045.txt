BELLUM CATILINARIUM. 23

tori traduntur. Interea plebes, (conjuratione patefac-
ta) quae, primo cupida rerum novarum, nimis bello
favebat, mutata mente, Catilinae consilia exsecrari, Ci-
ceronem ad coelum tollere; veluti ex servitute erepta,
gaudium atque laetitiam agitabant. Namque alia belli
facinora praedae magis, quam detrimento, fore; incen-
dium vero crudele, immoderatum, ac sibi maxume ca-
lamitosum putabat; quippe cui omnes copiae in usu
quotidiano et cultu corporis erant. Post eum diem qui·
dam L. Tarquinius ad senatum adductus erat: quem, ad
Catilinam proficiscentem, ex itinere retractum aiebant.
Is.ci1m se diceret de conjuratione indicaturum, si fides
publica data esset, jussus a consule, quae sciret, edicere,
eadem fere, quae Vulturtius, de paratis incendiis, de
caede bonorum, de itinere hostium, senatum edocet:
praeterea, se missum a M. Crasso, qui Catilinae nuncia-
ret, ne eum Lentulus, et Cethegus, aliique ex conjura-
tione deprehensi terrerent: eoque magis properaret ad
urbem accidere, quo et caeterorum animos reficeret, et
illi facilius ὲ periculo eriperentur. Sed, ubi Tarquinius
Crassum nominavit, hominem nobilem, maxumis divitiis,
summa potentia 3 alii rem incredibilem rati3 pars, tametsi
verum existumabant, tamen, quia in tali ternpore tanta
vis hominis magis leniunda, quam exagitanda, videbatur,
plerique, Crasso ex negotiis privatis obnoxii, conclamant
indicem falsum esse, deque ea re postulant uti referatur.
ltaque, Cicerone consulente, frequens senatus decernit,
Tarquinii indicium falsum videri, eumque in vinculis re-
tinendum: neque amplius potestatem faciundam3 nisi de
eo indicaret, cujus consilio tantam rem esset mentitus.
Erant eo tempore, qui existumarent, indicium illud a Ρ.
Autronio machinatum: quo facilius, appellato Crasso,
per societatem periculi reliquos illius potentia tegeret.
Alii Tarquinium a. Cicerone immissum aiebant, ne Crassus,
more suo, suscepto malorum patrocinio, rempublicam
conturbaret. Ipsum Crassum ego postea praedican-
tem audivi, tantam illam contumeliam sibi ab Cicerone
impositam. Sed iisdem temporibus Q. Catulus et C.
Piso neque gratia, neque precibus, neque pretiO, Cicero-
nem impellere quivere, uti per Allobroges aut alium
indicem C. Caesar falso nominaretur. Nam uterque

