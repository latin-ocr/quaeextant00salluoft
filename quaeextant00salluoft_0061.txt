BELLUM JUGURTHINUM. 39

non se luxu, neque inertiae corrumpendum dedit. Sed,
uti mos gentis illius est, equitare, jaculari, cursu cum
aequalibus certare: et, cum omnis gloria anteiret, omni-
bus tamen charus esse: ad hoc, pleraque tempora in
venando agere 3 leonem atque alias feras primus, aut in pri-
mis, ferire: plurimum facere, et minimum ipse de se loqui.
Quibus rebus Micipsa tametsi initio laetus fuerat, existu-
mans virtutem Jugurthae regno suo gloriae fore: tamen,
postquam hominem adolescentem, exacta aetate sua, et
parvis liberis, magis magisque crescere intelligit, vehe-
menter eo negotio permotus, multa cum animo suo vol-
vebat. Terrebat eum natura mortalium, avida imperii,
et praeceps ad explendam animi cupidinem: praeterea,
opportunitas suaeque et liberorum aetatis, quae etiam
mediocres viros spe praedae transvorsos agit3 ad hoc,
studia Numidarum in Jugurtham accensa: ex quibus, si
talem virum dolis interfecisset, ne qua seditio, aut bellurn
oriretur, anxius erat, His difficultatibus circumventus,
ubi videt, neque per vim, neque insidiis, opprimi posse
hominem tam acceptum popularibus, quod erat ‚Iugurtha
manu promptuS, et appetens gloriae militaris, statuit eum
objectare periculiS, et eo modo fortunam tentare. Igitur
bello Numantino Micipsa, cum populo Romano equitum
atque peditum auxilia mitteret, sperans, vel ostentando
virtutem, vel hostium saevitia. facile eum occasurum,
pracfecit Numidis, quos in Hispaniam mittebat: sed ea
res longe aliter, ac ratus erat, evenit. Nam Jugur-
tha, ut erat impigro atque acri ingenio, ubi naturam
P. Scipionis, qui tum Romanis imperator erat, et morem
hostium cognovit3 multo labore multaque cura, prae—
terea modestissime parendo, et saept} obviam eundo
periculis, in tantam claritudinem brevi pervenerat. uti
nostris vehementer charus, Numantinis maxumo terrori,
esset: ac sane, quod difficillimum in primis est, et prm-
lio strenuus erat, et bonus consili03 quorum alterum
ex providentia timorem, alterum ex audaciai temerita-
tem, adferre plerumque solet. Igitur imperator omnis
fere res asperas per Jugurtham agere, in amicis habere,
magis magisque eum indies amplecti3 quippe, cujus
neque consilium neque inceptum ullum frustra erat.
Huc accedebat munificentia animi et ingenii sollertia;

