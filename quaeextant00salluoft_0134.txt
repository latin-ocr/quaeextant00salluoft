1 12 SALLUSTII

que hominum neque deorum pudet, quos perfidia aut per-
jurio violasti ! Qui, quando talis es, maneas in sententia,
et retineas arma, te hortor: neu prolatandis seditionibus
inquies ipse, nos in sollicitudine retineas. Neque te pro·
vinciae, neque leges, neque dii penates, civem patiuntur.
Perge, qua coepisti; ut quam maturrume merita invenias.
Vos autem, P. C„ quousque, cunctando, rempublicam
intutam patiemini, et verbis arma tentabitis? Delectus
advorsum vos habiti3 pecuniae publice et privatim ex-
tortae; praesidia deducta atque imposita3 ex lubidine
leges imperantur: cum interim vos legatos et decreta pa-
ratis. Et quanto, mehercule, avidius pacem petieritis,
tanto bellum acrius erat: cum intelliget se metu magis,
quam aequo et bono, sustentatum. Nam qui turbas et
caedem civium odisse ait, et ob id, armato Lepido, vos
inermes retinet3 quae victis toleranda sunt, ea, curn fa-
cere possitis, patiamini potius censet. Ita illi εὶ vobis
pacem, vobis ab illo bellum, suadet. Haec si placent3
si tanta torpedo animos oppressit, ut, obliti scelerum Cin-
nae, cujus in urbem reditu decus atque ordines omnes in-
terierunt, nihilominus VOS, atque conjuges, et liberos,
Lepido permissuri sitis: quid opus decretis? quid auxilio
Catuli? Quin is et alii boni rempublicam frustra curant.
Agite, uti lubet: parata vobis Cethegi atque alia prodi-
torum patrocinia, qui rapinas et incendia instaurare cu-
piunt, et rursum advorsum deos penates manus armare.
Sin libertas et bella magis placent3 decernite digna no-
mine, et augete ingenium viris fortibus. Adest novus
exercitus, et, ad hoc, coloniae veterum militum, nobilitas
omnis, duces optumi: fortuna meliores sequitur. Jam
illa, quae collecta sunt, socordia nostra dilabentur. Quare
ita censeo: quoniam Lepidus exercitum, privato consi-
lio paratum, cum pessumis et hostibus reipublicae contra
hujus ordinis auctoritatem ad urbem ducit3 ut Appius
Claudius interrex, cum Q. Catulo proconsule, et caeteris,
quibus imperium est, urbi praesidio sint; operamque dent,
ne quid respublica detrimenti capiat.

Uti Lepidus et Catulus decretis exercitibus maturrume
proficiscerentur. Carisius, lib. iii.
M. Lepido cum omnibus copiis Italia pulso 3 segnior,

