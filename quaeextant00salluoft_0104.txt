82 SA LLUSTII

quod procul ab imperio regis aetatem agebant. Inter
illos et frequentem Numidiam multi vastique loci erant.

Sed, quoniam in has regiones per Leptitanorum negotia
venimus, non indignum videtur, egregium atque memo-
rabile facinus duorum Carthaginiensium memorare. Eam
rem nos locus admonuit. Qua tempestate Carthaginien·
ses pleraeque Africae imperitabant, Cyrenenses quoque
magni atque opulenti fuere. Ager in medio arenosus,
una specie: neque flumen, neque mons erat, qui finis
eorum discerneret3 quae res eos in magno diuturnoque
bello inter se habuit. Postquam utrimque legiones, item
classes, saepe fusae fugataeque, et alteri alteros aliquan-
tum attriverant ; veriti, ne mox victos victoresque defessos
alius aggrederetur, per inducias sponsionem faciunt, uti
certo die legati domo proficiscerentur: quo in loco inter
se obvii fuissent, is communis utriusque populi finis habe-
retur. Igitur duo fratres Carthagine missi, quibus nomen
Philaenis erat, maturavere iter pergere: Cyrenenses tar-
dius iere. Id socordiane, an casu accideret, parum cog·
novi. Caeterum solet in locis illis tempestas haud secus,
atque in mari, retinere. Nam, ubi per loca aequalia, et
nuda gignentium, ventus coortus arenam humo excitavit,
ea, magna vi agitata, ora oculosque implere: ita, pro—
spectu impedito, morari iter. Postquam Cyrenenses ali-
quanto posteriores se esse vident, et ob rem ⁸corruptam
domi poenas metuunt, criminari Carthaginienses, ante
tempus domo digreSSOS, conturbare rem3 (lenique omnia
malle quam victi abire. Sed cum Poeni aliam condi-
tionem, tantummoda aequam, peterent, Graeci optionem
>Carthaginiensium faciunt3 uti vel illi, quos finis populo
sua peterent, ibi vivi obruerentur3 vel eadem conditione
sese, quem in locum vellent, processuros, Philaeni, con-
ditione probata, seque vitamque suam reipublicae con-
donavere: ita vivi obruti. Carthaginienses in eo loco
Philaenis fratribus aras consecravere: aliique illis domi
honore instituti. Nunc ad rem redeo.

‚Iugurtha postquAm, amissa Thala, nihil satis firmum
contra Metellum putat3 per magnas solitudines cum
paucis profectus, pervenit ad Gaetulos, genus hominum
ferum incultumque, et eo tempore ignarum nominis Ro-
mani. Eorum multitudinem in unum cogit 3 ac paulatim

