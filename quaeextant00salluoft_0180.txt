158 DECLAM ATIO

unius moris vita clarior erit. Nam vivos interdum fortuna,
saepe invidia, fatigat: ubi anima naturae cessit, demtis
obtrectationibus, ipsa se virtus magis magisque extollit.
Quae mihi utilia factu visa sunt, quaeque tibi usi fore
credidi, quam paucissumis potui, perscripsi. Caeterum
deos i1'nmortalis obtestor, uti, quocumque modo ages, ea
res tibi reique publicae prospere eveniat.

IN M. TULLIUM CICERONEM

DECLAMATIO;

FALso SALLUSTIO ADSCRIPTA.

GRAVITER et iniquo animo maledicta tua paterer,
M. Tulli, si te scirem judicio magis, quam morbo
animi, petulantia ista uti. Sed, quoniam in te neque
modum neque modestiam ullam animadverto, respon-
debo tibi: uti, si quam maledicendo voluptatem ce—
pisti, eam male audiendo amittas. Ubi querar? quos
implorem? P. C. diripi rempublicam atque audacissumo

cuique esse perfidiae‘? an apud populum Romanum, qui
ita largitionibus corruptus est, ut sese ac fortunas suas

venales habeat? an apud vos, P. C.5 quorum auctoritas
turpissumo cuique et sceleratissumo ludibrio est? ubi M.
Tullius leges, judicia populi Romani defendit, atque in
hoc ordine ita moderatur, quasi uuus reliquus ex familia
viri 'clarissumi Scipionis Africani, ac non reptitius, acci-
tus, ac paulo ante insitus huic urbi civis. An vero, M.
Tulli, facta ac dicta tua obscura sunt Ῥ an non ita a pue-
ritia vixisti, uti nihil flagitiosum corpori tuo putares,
quod alteri collibuisset? Scilicet, istam immoderatam

