4 SALLUSTII

reges populique finitimi bello tentare: pauci ex amicis
auxilio esse. Nam caeteri, metu perculsi, a periculis
aberant. At Romani, domi militiaeque intenti, festi-
nare, parare, alius alium hortari, hostibus obviam ire;
libertatem, patriam, parentesque armis tegere. Post, ubi
pericula virtute populerant, sociis atque amicis auxilia
portabant3 magisque dandis, quam accipiundis beneficiis,
amicitias parabant: imperium legitimum, nomen imperii
regium habebant: delecti, quibus corpus annis infir-
mum, ingenium sapientia validum erat, reipublicae con-
sultabant. Hi, vel aetate, vel curae similitudine, Patres
appellabantur. Post, ubi regium imperium, quod initio
conservandae libertatis atque augendae reipublicae fue-
rat, in superbiam dominationemque convertit3 immutato
more, annua imperia, binos imperatores, sibi fecere: eo
modo minime posse putabant per licentiam insolescere
animum humanum. Sed ea tempestate coepere se quisque
magis magisque extollere, ingeniumque in promptu ha-
bere: nam regibus boni, quam mali, suspectiores sunt:-
semperque his aliena virtus formidolosa est. Sed civitas,
incredibile memoratu est, adepta libertate, quantum brevi
creverit: tanta cupido gloriae incesserat. Jamprimum
juventus, simul laboris ac belli patiens erat, in castris
per usum militiam discebat; magisque in decoris armis
et militaribus equis, quam in scortis atque conviviis, lu-
bidinem habebat. Igitur talibus viris non labos insoli-
tus, non locus ullus asper aut arduus erat: non armatus
hostis formidolosus: virtus omnia domuerat. Sed glo-
riae maxumum certamen inter ipsos erat : quisque hostem
ferire, murum ascendere, conspici dum tale facinus fa·-
ceret, properabat. Eas divitias, eam bonam famam mag-
namque nobilitatem, putabant. Laudis avidi, pecuniae
liberales erant: gloriam ingentem, divitias honestas vole·
bant. Memorare possem, quibus 'in locis maxumas ho-
stium copias populus Romanus parva manu fuderit, quas
urbes, natura munitas, pugnando ceperit: ni ea res lon-
gius nos ab incoepto traheret. Sed profecto fortuna in
omni re dominatur: ea res cunctas, ex lubidine magis,
quam ex vero, celebrat obscuratque. Atheniensium res
gestae, sicut ego existumo, satis amplae magnificaeque
fuere, verum aliquanto minores tamen quam fama ferun-

